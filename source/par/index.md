---
title: Par tējām
---
Ja vēlaties uzzināt, kur un kā tiek ievāktas, žāvētas, kā Dangas tējas tiek iepakotas un kā dzert zāļu tēju - esat nonācis īstajā vietā!
<hr>
<h4>Ievākšana</h4>
Dangas tējas nāk no Aizputes novada Kazdangas Brūnu ģimenes mājām. Galvenā tēju vācēja Aija Brūna ar vīra Jāņa un 3 meitu palīdzīgajām rokām nu jau vairāk kā 10 sezonas ikgadu ievāc ziedus un lapas gan savā dārzā, gan apkārtējās pļavās un laukos. Tējas tiek ievāktas sākot ar priežu pumpuriem februārī līdz pat dzērveņu ogām vēlā rudenī.
<p>
<img src="../images/default1.jpg"> </p>
<hr>
<h4>Žāvēšana</h4>
Pateicoties labvēlīgajiem apstākļiem, tējas tiek žāvētas mājas bēniņos. Jumtam uzkarstot temperatūra žāvētavā paceļas pat 10 grādus virs gaisa temperatūras un kopā ar pastāvīgo gaisa apmaiņu, žāvēšana pilnvērtīgi notiek bez mākslīgas iejaukšanās un saglabā augstu produkta kvalitāti un košas krāsas.
<p>
<img src="../images/buntes.png" style="width:50%"> <img src="../images/galds.png" style="width:50%;float:right"> </p>
<hr>
<h4>Gala produkts</h4>
Mūsu zāļu tējas iespējams iegādāties gan atsevišķi, gan maisījumu veidā. Tās tiek iepakotas gaisa caurlaidīgā un caurspīdīgā iepakojumā, lai gan tējas smaržu, gan košās krāsas būtu iespējams novērtēt pilnībā.

Standarta tējas paciņas svars ir 40g, mazais iepakojums - 20g. Tā būs lielisks papildinājums Jūsu rīta un vakara rituālam vai orģināla dāvana kādam mīļam cilvēkam.

**Piedāvājam arī individuāli pagatavotus tēju maisījumus saskaņā ar Jūsu velmēm un iepakojumu ar Jūsu uzņēmuma logo.**
<p>
<img src="../images/liela_paka1.jpg" style="width:50%"> <img src="../images/maza_paka1.jpg" style="width:50%;float:right"> </p>
<hr>
<h4>Lietošana</h4>
Lai pagatavotu puslitru gardas tējas, ņem tējkaroti (šķipsniņu) drogas, aplej ar karstu ūdeni un ļauj ievilkties 10-15 minūtes līdz tēja ir dzeramā siltumā. Bauda nesteidzoties.
Priežu pumpuru un lazdu mizu tējas nevis aplej, bet vāra aptuveni 10 minūtes.
<p>
<img src="../images/kruze.png"> </p>