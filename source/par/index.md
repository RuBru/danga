---
title: Par tējām
---
Dangas tējas nāk no Aizputes novada Kazdangas Brūnu ģimenes mājām. Paralēli darbam skolā kā ģeogrāfijas, vēstures un bioloģijas skolotājai, galvenā tēju vācēja Aija Brūna ar vīra Jāņa un 3 meitu palīdzīgajām rokām nu jau vairāk kā 10 sezonas ikgadu ievāc ziedus un lakstus gan savā dārzā, gan apkārtējās pļavās un laukos. Tējas tiek ievāktas sākot ar priežu pumpuriem februārī līdz pat dzērveņu ogām vēlā rudenī.

Pateicoties labvēlīgajiem apstākļiem, tējas tiek žāvētas Brūnu māju otrajā stāvā. Jumtam uzkarstot temperatūra žāvētavā paceļas pat 10 grādus virs gaisa temperatūras un kopā ar pastāvīgo gaisa apmaiņu, žāvēšana pilnvērtīgi notiek bez mākslīgas iejaukšanās un saglabā augstu produkta kvalitāti un košas krāsas.
<p>
<img src="../images/default1.jpg">
</p>
Mūsu zāļu tējas iespējams iegādāties gan atsevišķi, gan maisījumu veidā. Tās tiek iepakotas gaisa caurlaidīgā un caurspīdīgā iepakojumā, lai gan tējas smaržu, gan košās krāsas būtu iespējams novērtēt pilnībā.

Viena tējas paciņa parasti sver 40g, retāk 20g. Tā būs lielisks papildinājums Jūsu rīta un vakara rituālam vai orģināla dāvana kādam mīļam cilvēkam.
<p>
<img src="../images/liela_paka1.jpg" style="width:50%"> <img src="../images/maza_paka1.jpg" style="width:50%;float:right">
</p>